Розділ 2. Інструкції для розпорядників щодо оприлюднення набору на Єдиному державному веб-порталі відкритих даних
############################################################

2.1. Підготовка, оприлюднення та оновлення набору даних
************************************************************

Набір даних включає два ресурси: таблицю listOfRegulatoryActs та structure. 

1. listOfRegulatoryActs - таблиця, що містить перелік діючих регуляторних актів розпорядника із зазначенням інформації про нормативно-правові акти, якими вони були введені в дію, а також інформації про базові, повторні та періодичні відстеження.
2. structure - таблиця, що містить опис кожної колонки таблиці listOfRegulatoryActs та інструкції щодо їх заповнення. Оприлюднення структури передбачене пунктом 6 Положення затвердженого Постановою КМУ №835.

Для підготовки таблиці listOfRegulatoryActs необхідно використовувати Microsoft Excel, LibreOffice Calc або Google Таблиці. Кожним записом у таблиці є діючий регуляторний акт. Структура таблиці (structure) наведена в Таблиці 1.2., де name - назва колонки, title - заголовок, description - опис значень, datatype - тип даних. Типами даних є рядки тексту (string), дати (date), посилання на ресурси в мережі Інтернет (anyURI).


	.. csv-table:: Таблиця 2.1. Структура таблиці (ресурсу) listOfRegulatoryActs
		:file: assets/structure.csv
		:widths: 15,15,45,15
		:header-rows: 1


Відповідальні особи мають слідкувати за актуальністю інформації в таблиці і вносити зміни у разі її оновлення. Оновлення даних відбувається в наступних випадках: прийняття регуляторного акту, скасування або призупинення дії регуляторного акту, планування регуляторної діяльності, затвердження звіту про відстеження результативності регуляторного акту.

Оновлення набору на порталах відкритих даних може здійснюватись планово і позапланово. У випадку планового оновлення, розпорядники самостійно визначають періодичність, відповідно до пункту 15 Положення затвердженого Постановою КМУ №835. Рекомендовано, щоб вона становила не рідше ніж 1 раз на місяць. При позаплановому оновленні - не пізніше трьох робочих днів з моменту зміни даних.

Оприлюднювати набір необхідно у форматах структурованих даних. Зокрема, таблицю listOfRegulatoryActs - CSV, XLS(X), ODS, а structure - CSV, JSON. Для того, щоб набір могли використати користувачі з різним рівнем навичок роботи з даними рекомендується дублювати машиночитані файли CSV електронними таблицями (XLS(X), ODS).

2.2. Шаблони та приклади заповнення таблиць
************************************************************
Завантажити шаблон таблиці можна за посиланням - :download:`listOfRegulatoryActs.xslx <assets/listOfRegulatoryActs.xslx>`. Приклад заповнення доступний у `Google Таблицях <https://docs.google.com/spreadsheets/d/1KG7i_nmUWWcy7lXkzO0JlRH4BNAyIXGVXIJGXWxaoLI/edit?usp=sharing>`_. Завантажити структуру набору у форматах CSV та JSON можна за посиланнями: :download:`structure.csv <assets/structure.csv>`, :download:`structure.json <assets/structure.json>`.


2.3. Паспорт набору даних
************************************************************
Рекомендовано, щоб назва набору даних на Єдиному державному порталі відкритих даних починалась з "Перелік діючих регуляторних" актів та включала назву регуляторного органу розпорядника. Наприклад, Перелік діючих регуляторних актів Житомирської міської ради. Назви ресурсів мають відповідати назвам таблиць, наприклад, listOfRegulatoryActs.xlsx, listOfRegulatoryActs.csv, structure.csv. Приклад заповнення паспорту набору наведений у Таблиці 2.3а.


	.. csv-table:: Таблиця 2.3а. Приклад паспорту набору на Єдиному державному веб-порталі відкритих даних
		:widths: 30,70
		:header-rows: 1

		Назва колонки,Приклад заповнення
		Заголовок,Перелік діючих регуляторних актів Житомирської міської ради
		Опис,"Набір містить перелік діючих регуляторних актів Житомирської міської ради із зазначенням інформації про нормативно-правові акти, якими вони були введені в дію, а також інформації про базові, повторні та періодичні відстеження."
		Мова інформації,http://publications.europa.eu/mdr/authority/language/uk
		Формати,"CSV, XLS"
		Формат стиснення,null
		Ключові слова,"акт, звіт, відстеження, регуляторний акт, регуляторна політика"
		П.І.Б.,Симоненко Олена Петрівна
		E-mail відповідальної особи,o.symonenko@example.gov.ua 
		Категорія,Економіка
		Кількість файлів,3
		Файли,"listOfRegulatoryActs.csv, listOfRegulatoryActs.xlsx, structure.csv"
		Зовнішні файли,null
		Умови використання,"Будь-яка особа може вільно копіювати, публікувати, поширювати, використовувати, у тому числі в комерційних цілях, у поєднанні з іншою інформацією або шляхом включення до складу власного продукту, публічну інформацію у формі відкритих даних з обов’язковим посиланням на джерело отримання такої інформації."


Також на порталі розпорядники мають зазначити інші метадані набору даних (див. Табл. 2.3б)

	.. csv-table:: Таблиця 2.3б. Метадані набору, що зазначаються розпорядниками
		:widths: 30,70
		:header-rows: 1

		Назва колонки,Приклад заповнення
		Підстава та призначення збору інформації,"Інформація набору є результатом і характеризує діяльність регуляторних органів відповідно до Закону України “Про засади державної регуляторної політики у сфері господарської діяльності”."
		Частота оновлення набору даних,щомісяця


